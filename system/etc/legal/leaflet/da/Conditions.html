
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="da"><head><meta http-equiv="Content-Type" content="text/html; charset=utf-8"/><meta name="copyright" content="(C) Copyright 2014 Sony Mobile Communications AB"/><meta name="viewport" content="width=device-width, height=device-height, initial-scale=1.0"/><link xmlns="" rel="stylesheet" type="text/css" href="../styling/Gray-colour-scheme.css"/><link xmlns="" rel="stylesheet" type="text/css" href="../styling/legal_mcommon.css"/><link xmlns="" rel="stylesheet" type="text/css" href="../styling/mltr.css"/><title>Betingelser</title></head><body id="Conditions">
<h1>Betingelser</h1>
<div>
<div class="p"> <ol>
<li>Denne begrænsede garanti er kun gyldig, hvis produktets oprindelige købsbevis, der er udstedt af en autoriseret Sony-forhandler, og hvor købsdato og serienummer** er angivet, fremvises sammen med det produkt, der skal repareres eller ombyttes. Sony forbeholder sig ret til at afvise service under garantien, såfremt disse oplysninger er blevet fjernet eller ændret efter det oprindelige køb af produktet hos forhandleren.</li>
<li>Såfremt Sony reparerer eller udskifter produktet, er reparationen af den pågældende defekt eller det udskiftede produkt omfattet af garantien i den resterende oprindelige garantiperiode eller i halvfems (90) dage fra datoen for reparation, afhængigt af hvilken periode der er længst. Reparation eller udskiftning kan omfatte anvendelse af funktionelt ækvivalente, istandsatte enheder. Udskiftede dele eller komponenter bliver Sonys ejendom.</li>
<li> <p>Garantien omfatter ikke produktfejl, der skyldes:</p> <ul>
<li><p>Almindelig slitage.</p></li>
<li><p>Anvendelse i omgivelser, hvor de relevante grænser for IP-klassifikationerne overskrides (herunder væskeskade eller registrering af væske i enheden som følge af en sådan anvendelse).</p></li>
<li><p>Forkert anvendelse eller manglende anvendelse i henhold til Sonys anvisninger for anvendelse og vedligeholdelse af produktet. </p></li>
</ul><p>Ligeledes omfatter garantien ikke produktfejl, der skyldes uheld, ændringer eller tilpasninger af software eller hardware.</p><p>Et genopladeligt batteri kan oplades og aflades mere end hundrede gange. Til sidst vil det dog blive slidt. Dette er ikke en fejl og svarer til almindelig slitage. Det er på tide at udskifte batteriet, når tale- eller standbytiden bliver mærkbart kortere. Sony anbefaler, at du kun anvender batterier og opladere, der er godkendt af Sony.</p> <p>Mindre variationer i displayets lysstyrke og farve kan forekomme mellem forskellige enheder. Der kan være bittesmå lyse eller mørke prikker på displayet. Det sker, når individuelle prikker har funktionsfejl og ikke kan justeres. To defekte pixels anses som acceptabelt.</p> <p>Der kan forekomme mindre forskelle på kamerabilledets udseende fra enhed til enhed. Det er ikke ualmindeligt og betragtes ikke som et defekt kameramodul.</p> </li>
<li>Da det mobilsystem, som produktet benytter, leveres af et teleselskab, der er uafhængigt af Sony, er Sony ikke ansvarlig for dette systems drift, tilgængelighed, dækning, tjenester eller rækkevidde.</li>
<li> Denne garanti omfatter ikke produktfejl, der skyldes installationer, ændringer, reparation eller åbning af produktet af en person, som ikke er autoriseret af Sony.</li>
<li> <p>Garantien omfatter ikke produktfejl, der skyldes anvendelse af tilbehør eller andre perifere enheder, som ikke er originalt tilbehør fra Sony, der er beregnet til anvendelse med produktet.</p> <p>Sony fraskriver sig alle former for garantier, udtrykkelige eller underforståede, for fejl på produktet eller perifere enheder, der skyldes virus, trojanske heste, spyware eller anden skadelig software. Sony anbefaler kraftigt, at du installerer relevant antivirussoftware på produktet og enhver perifer enhed, der sluttes til det, hvor det er relevant, og opdaterer det regelmæssigt for at beskytte enheden bedre. Det er imidlertid underforstået, at sådan software aldrig vil beskytte produktet eller perifere enheder fuldstændigt, og Sony fraskriver sig enhver garanti, udtrykkelig eller underforstået, i tilfælde af manglende opfyldelse af det tilsigtede formål af en sådan antivirussoftware. </p> </li>
<li>Garantien bortfalder, hvis nogen af produktets forseglinger er brudt.</li>
<li> <span class="">UD OVER DENNE BEGRÆNSEDE GARANTI GIVES DER INGEN UDTRYKKELIGE GARANTIER, HVERKEN SKRIFTLIGE ELLER MUNDTLIGE. ALLE UNDERFORSTÅEDE GARANTIER, HERUNDER, MEN IKKE BEGRÆNSET TIL, GARANTIER FOR SALGBARHED ELLER EGNETHED TIL ET BESTEMT FORMÅL, ER BEGRÆNSET TIL VARIGHEDEN AF DENNE BEGRÆNSEDE GARANTI. I DET FULDE OMFANG GÆLDENDE LOVGIVNING GØR DET MULIGT AT FRASKRIVE SIG FØLGENDE SKADER, KAN SONY ELLER SONYS LICENSGIVERE I INTET TILFÆLDE HOLDES ANSVARLIGE FOR HÆNDELIGE SKADER ELLER FØLGESKADER AF NOGEN ART, HERUNDER, MEN IKKE BEGRÆNSET TIL, TABT FORTJENESTE ELLER KOMMERCIELT TAB.</span> </li>
</ol> </div>
<p> I visse lande/stater er det ikke tilladt at udelukke eller begrænse ansvaret for hændelige skader eller følgeskader eller begrænse varigheden af underforståede garantier, og derfor gælder ovenstående begrænsninger eller udelukkelser muligvis ikke for dig.</p>
<p>Garantien påvirker hverken forbrugerens lovbestemte rettigheder under gældende lov eller forbrugerens rettigheder over for forhandleren i forhold til deres købs-/salgskontrakt. </p>
</div>
<div><div><a href="Limited-Warranty---Spain-Portugal.html">Begrænset garanti for Spanien og Portugal</a></div></div>
</body></html>