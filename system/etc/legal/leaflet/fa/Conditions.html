
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="fa" dir="rtl"><head><meta http-equiv="Content-Type" content="text/html; charset=utf-8"/><meta name="copyright" content="(C) کپی رایت 2014 Sony Mobile Communications AB"/><meta name="viewport" content="width=device-width, height=device-height, initial-scale=1.0"/><link xmlns="" rel="stylesheet" type="text/css" href="../styling/Gray-colour-scheme.css"/><link xmlns="" rel="stylesheet" type="text/css" href="../styling/legal_mcommon.css"/><link xmlns="" rel="stylesheet" type="text/css" href="../styling/mrtl.css"/><title>شرایط</title></head><body id="Conditions">
<h1>شرایط</h1>
<div>
<div class="p"> <ol>
<li>این ضمانت‌نامه محدود فقط در صورتی معتبر است که اصل فاکتور خرید محصول از سوی فروشنده مجاز Sony صادر شده و و در آن تاریخ خرید و شماره سریال** محصول قید شده باشد و به همراه محصول مورد تعویض یا تعمیر ارائه گردد. در صورتی که پس از خرید محصول از فروشنده، این اطلاعات حذف شده یا تغییر یافته باشد، Sony حق دارد از ارائه خدمات ضمانت‌نامه خودداری کند.</li>
<li>اگر Sony محصول را تعمیر یا تعویض کند، محصول تعمیر یا تعویض شده برای مدت باقی‌مانده ضمانت اولیه یا نود (۹۰) روز از تاریخ تعمیر (هر کدام که طولانی‌تر باشد) ضمانت می‌شود. هنگام تعمیر یا تعویض احتمال دارد از قطعات مشابه بازسازی شده استفاده گردد. قطعات یا اجزای تعویض شده متعلق به Sony خواهد بود.</li>
<li> <p>این ضمانت نامه، شامل مشکلات رخ داده در محصول در شرایط زیر نمی شود:</p> <ul>
<li><p>ساییدگی و استهلاک معمولی.</p></li>
<li><p>در صورت وجود رتبه IP، استفاده در محیط هایی که شرایط آنها فراتر از محدودیت های IP باشد (شامل صدمه در اثر مایعات یا شناسایی مایع در درون دستگاه در نتیجه اینگونه استفاده).</p></li>
<li><p>استفاده نادرست یا عدم رعایت دستورالعمل های Sony برای استفاده و نگهداری محصول. </p></li>
</ul><p>همچنین این ضمانت‌نامه خرابی‌های ناشی از حوادث، تغییر یا تعدیل سخت‌افزاری یا نرم‌افزاری و بلایای طبیعی را پوشش نمی‌دهد.</p><p>باتری با قابلیت شارژ مجدد را می توان صدها مرتبه شارژ و تخلیه کرد. اما در نهایت با گذشت زمان فرسوده می‌شود – این مسئله عیب محسوب نمی‌شود و جزء فرسودگی عادی به شمار می‌رود. زمانی که مدت زمان مکالمه و آماده به کار به طور قابل ملاحظه ای کاهش یافت، باید باتری را تعویض کنید. Sony توصیه می‌کند فقط از باتری‌ها و شارژرهای مورد تأیید Sony استفاده شود.</p> <p>ممکن است برخی تفاوت‌های جزئی در روشنایی و رنگ تصویر صفحه نمایش وسایل دیده شود. ممکن است نقاط تاریک یا روشن کوچکی بر روی صفحه نمایش ظاهر شوند. این اتفاق زمانی رخ می‌دهد که برخی از این نقاط خراب شود و قابل تنظیم نباشد. وجود دو پیکسل خراب قابل قبول است.</p> <p>ممکن است برخی تفاوت‌های جزئی در تصاویر گرفته شده با دوربین وسایل دیده شود. این امر غیرعادی نیست و به هیچ وجه عیبی برای دوربین محسوب نمی‌شود.</p> </li>
<li>از آنجا که شبکه‌ای که محصول در آن کار می‌کند مستقل از Sony است، Sony در قبال عملکرد، قابلیت دسترسی، پوشش شبکه و نوع و طیف خدمات آن مسئولیتی به عهده نخواهد داشت.</li>
<li> این ضمانت‌نامه خرابی‌های ناشی از نصب، تغییرات، تعمیرات یا باز شدن محصول توسط فردی به جز افراد مجاز Sony را پوشش نمی‌دهد.</li>
<li> <p>خرابی‌های ناشی از به‌کارگیری وسایل جانبی متفرقه و وسایلی به جز وسایل اصلی Sony که برای این محصول طراحی شده است مشمول این ضمانت‌نامه نیست.</p> <p>Sony هیچ گونه ضمانت صریح یا ضمنی برای خرابی محصول یا وسایل جانبی آن در اثر ویروس‌ها، تروجان‌ها، نرم‌افزارهای جاسوسی یا نرم‌افزارهای مخرب دیگر به عهده ندارد. Sony اکیداً توصیه می‌کند برای محافظت بهتر از محصول، نرم‌افزار آنتی‌ویروس مناسبی را بر روی دستگاه و سایر وسایل جانبی متصل به آن نصب کنید و آن را به طور مرتب به‌روزرسانی کنید. اما معمولاً این نرم‌افزارها هیچ گاه نمی‌توانند به طور کامل از محصول یا وسایل جانبی آن محافظت کنند و بنابراین Sony هیچ گونه ضمانت صریح یا ضمنی برای خرابی ناشی از عدم حفاظت دستگاه توسط آنتی‌ویروس‌ها به عهده ندارد. </p> </li>
<li>دستکاری کردن هر یک از پلمپ های دستگاه موجب لغو ضمانت نامه می شود.</li>
<li> <span class="">هیچ گونه ضمانت صریح دیگری چه به صورت شفاهی و چه به صورت کتبی به جز این ضمانت‌نامه محدود وجود ندارد. کلیه ضمانت‌های ضمنی شامل ضمانت‌های ضمنی قابل فروش بودن یا تناسب برای اهداف خاص محدود به مدت زمان این ضمانت‌نامه محدود خواهد بود. تحت هیچ شرایطی SONY يا صاحبان مجوز آن مسئولیتی در قبال خسارات اتفاقی يا تبعی مانند عدم‌النفع یا زيان تجاری به عهده ندارند و تا حدی که قانون اجازه دهد در این زمینه از خود سلب مسئولیت می‌کنند.</span> </li>
</ol> </div>
<p> برخی از کشورها/دولت ها مستثنی کردن یا محدود کردن خسارت های اتفاقی یا تبعی، یا محدود کردن مدت زمان ضمانت نامه های ضمنی را مجاز نمی دانند، بنابراین ممکن است محدودیت ها و استثناهای سابق شامل شما نشود.</p>
<p>این ضمانت‌نامه تأثیری بر حقوق قانونی مشتری طبق مقررات نافذ و لازم‌الاجرا و همچنین حقوقی که مشتری طی قرارداد خرید یا فروش نسبت به فروشنده پیدا می‌کند نخواهد داشت. </p>
</div>
<div><div><a href="Limited-Warranty---Spain-Portugal.html">ضمانت محدود اسپانیا و پرتغال</a></div></div>
</body></html>