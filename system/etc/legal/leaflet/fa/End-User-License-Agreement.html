
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="fa" dir="rtl"><head><meta http-equiv="Content-Type" content="text/html; charset=utf-8"/><meta name="copyright" content="(C) کپی رایت 2014 Sony Mobile Communications AB"/><meta name="viewport" content="width=device-width, height=device-height, initial-scale=1.0"/><link xmlns="" rel="stylesheet" type="text/css" href="../styling/Gray-colour-scheme.css"/><link xmlns="" rel="stylesheet" type="text/css" href="../styling/legal_mcommon.css"/><link xmlns="" rel="stylesheet" type="text/css" href="../styling/mrtl.css"/><title>توافقنامه مجوز استفاده برای کاربر نهایی</title></head><body id="">
<h1>توافقنامه مجوز استفاده برای کاربر نهایی</h1>

<div>
<p>نرم افزارهای ارائه شده همراه دستگاه و رسانه های آن متعلق به شرکت Sony Mobile Communications AB و شرکت های وابسته و تأمین کنندگان قطعات و صاحبان امتیاز است.</p>
<p>شرکت Sony به شما یک مجوز غیر انحصاری محدود جهت استفاده از نرم افزارها، فقط برای دستگاهی که این نرم افزارها روی آن نصب شده و یا همراه با آن دستگاه ارائه شده است، می دهد. مالکیت نرم افزار به شما فروخته، منتقل یا به هر شکل دیگری واگذار نشده است.</p>
<p>شما مجاز به استفاده از هیچ وسیله ای برای کشف کدهای منبع نرم افزارها و یا بخشی از آنها، تکثیر و توزیع نرم افزارها یا بهینه سازی آنها نیستید. شما همیشه حق انتقال کلیه حقوق و تعهدات مربوط به این نرم افزارها را به دیگری فقط همراه با دستگاهی که نرم افزارها بر روی آن نصب است، دارید. مشروط برآنکه آن فرد بطور کتبی متعهد به رعایت شرایط این مجوز شود.</p>
<p>این مجوز تا پایان عمر مفید این دستگاه معتبر است. شما می توانید حقوق خود را در رابطه با دستگاه به فرد دیگری واگذار کرده و به آن خاتمه دهید.</p>
<p>در صورتی که هر یک از شرایط و مقررات موجود در این مجوز توسط شما رعایت نشود، مجوز شما فوراً لغو خواهد شد.</p>
<p>کلیه حق و حقوق، عناوین و منافع مربوط به این نرم افزارها متعلق به Sony و اشخاص ثالث تأمین کننده قطعات و صاحبان امتیاز آن است. به میزانی که این نرم افزارها شامل اطلاعات یا کدهای اشخاص ثالث هستند، این اشخاص ثالث، طرف های ذینفع این قرارداد خواهند بود.</p>
<p>این مجوز تحت قوانین کشور سوئد صادر شده است. در هنگام نیاز، موارد فوق بر طبق قانون حمایت از حقوق مصرف کننده اعمال خواهد شد.</p>
<p>در صورتی که برای استفاده از نرم افزارهای نصب شده یا ارائه شده همراه دستگاه شرایط و مقررات بیشتری در نظر گرفته شده باشد، آن شرایط نیز باید هنگام استفاده از نرم افزارها رعایت شود.</p>
</div>
</body></html>