
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="th"><head><meta http-equiv="Content-Type" content="text/html; charset=utf-8"/><meta name="copyright" content="(C) ลิขสิทธิ์ของ 2014 Sony Mobile Communications AB"/><meta name="viewport" content="width=device-width, height=device-height, initial-scale=1.0"/><link xmlns="" rel="stylesheet" type="text/css" href="../styling/Gray-colour-scheme.css"/><link xmlns="" rel="stylesheet" type="text/css" href="../styling/legal_mcommon.css"/><link xmlns="" rel="stylesheet" type="text/css" href="../styling/mltr.css"/><title>เงื่อนไข</title></head><body id="Conditions">
<h1>เงื่อนไข</h1>
<div>
<div class="p"> <ol>
<li>การรับประกันแบบมีเงื่อนไขนี้จะใช้ได้ก็ต่อเมื่อผู้ซื้อแสดงผลิตภัณฑ์ที่จะนำมาซ่อมแซมหรือเปลี่ยนพร้อมกับใบเสร็จต้นฉบับที่มีการระบุวันที่ซื้อและหมายเลขสินค้า**ของผลิตภัณฑ์ที่ตัวแทนจำหน่ายที่ได้รับอนุญาตจาก Sony ได้ออกให้กับผู้ซื้อ Sony ขอสงวนสิทธิ์ในการปฏิเสธการให้บริการตามการรับประกันหากข้อมูลนี้ถูกลบหรือมีการเปลี่ยนแปลงหลังจากซื้อผลิตภัณฑ์จากตัวแทนจำหน่ายในครั้งแรก</li>
<li>หาก Sony ซ่อมหรือเปลี่ยนผลิตภัณฑ์ให้ การซ่อมแซมจุดบกพร่องหรือผลิตภัณฑ์ที่เปลี่ยนให้ใหม่นี้จะได้รับความคุ้มครองจากการรับประกันเป็นระยะเวลาเท่ากับเวลาที่เหลือของการรับประกันเดิมหรือเป็นเวลาเก้าสิบ (90) วันนับจากวันที่ซ่อมแซม แล้วแต่ว่าระยะเวลาใดจะยาวกว่า ผลิตภัณฑ์ที่ได้รับการซ่อมแซมหรือเปลี่ยนให้ใหม่อาจมีการใช้ผลิตภัณฑ์ที่ทำงานได้เทียบเท่าหรือปรับสภาพแล้ว ชิ้นส่วนหรือส่วนประกอบที่ได้รับการเปลี่ยนทดแทนจะถือเป็นทรัพย์สินของ Sony</li>
<li> <p>การรับประกันนี้ไม่ครอบคลุมความล้มเหลวของผลิตภัณฑ์ที่เกิดจาก:</p> <ul>
<li><p>การสึกหรอและเสื่อมสภาพตามปกติ</p></li>
<li><p>ใช้งานในสภาพแวดล้อมที่เกินขีดจำกัดอัตรา IP ที่เกี่ยวข้อง ถ้ามี (รวมความเสียหายจากของเหลวหรือการตรวจพบของเหลวภายในอุปกรณ์ที่เกิดจากการใช้งานดังกล่าว)</p></li>
<li><p>การใช้งานผิดประเภทหรือความล้มเหลวในการใช้งานตามคำแนะนำการใช้งานและการบำรุงรักษาผลิตภัณฑ์ของ Sony </p></li>
</ul><p>การรับประกันนี้ไม่ครอบคลุมความล้มเหลวใดๆ ของผลิตภัณฑ์อันเนื่องจากอุบัติเหตุ การดัดแปลงหรือการปรับเปลี่ยนซอฟต์แวร์หรือฮาร์ดแวร์ หรือภัยธรรมชาติ</p><p>แบตเตอรี่แบบชาร์จซ้ำได้ อาจชาร์จซ้ำและคลายประจุได้มากกว่าหลายร้อยครั้ง อย่างไรก็ตาม ในท้ายที่สุดแบตเตอรี่ก็จะเสื่อมสภาพซึ่งไม่ถือว่าเป็นข้อบกพร่อง แต่จะถือเป็นการสึกหรอและเสื่อมสภาพตามปกติ เมื่อเวลาคุยสายหรือเวลารอรับสายสั้นลงจนผิดสังเกต ให้เปลี่ยนเป็นแบตเตอรี่ก้อนใหม่ Sony แนะนำให้คุณใช้เฉพาะแบตเตอรี่และเครื่องชาร์จที่ได้รับการรับรองจาก Sony</p> <p>ความผันแปรเพียงเล็กน้อยในส่วนของความสว่างและสีของจอแสดงผลอาจเกิดขึ้นในอุปกรณ์แต่ละเครื่อง อาจมีจุดสว่างหรือจุดมืดเล็กๆ บนหน้าจอ ซึ่งจะเกิดขึ้นเมื่อมีจุดที่ผิดปกติและจะไม่สามารถปรับได้ พิกเซลที่บกพร่องสองพิกเซลถือว่ายอมรับได้</p> <p>ความผันแปรเพียงเล็กน้อยในภาพที่ถ่ายจากกล้องถ่ายรูปอาจเกิดขึ้นในอุปกรณ์แต่ละเครื่อง และจะไม่ถือว่าผิดปกติ และไม่ใช่โมดูลกล้องถ่ายรูปที่บกพร่อง</p> </li>
<li>เนื่องจากระบบเซลลูล่าร์ที่จะใช้ร่วมกับผลิตภัณฑ์นี้เป็นบริการที่จัดสรรโดยผู้ให้บริการอิสระที่มิใช่ Sony ดังนั้น Sony จะไม่รับผิดชอบต่อการทำงาน ความพร้อมในการให้บริการ พื้นที่ครอบคลุม และบริการหรือพิกัดของระบบดังกล่าว</li>
<li> การรับประกันนี้ไม่ครอบคลุมถึงความเสียหายของผลิตภัณฑ์ที่เกิดจากการติดตั้ง การดัดแปลง หรือการซ่อมแซมหรือการเปิดผลิตภัณฑ์โดยบุคคลที่ไม่ได้รับอนุญาตจาก Sony</li>
<li> <p>การรับประกันนี้ไม่ครอบคลุมถึงความเสียหายของผลิตภัณฑ์ที่เกิดจากการใช้อุปกรณ์เสริมหรืออุปกรณ์ภายนอกอื่นๆ ที่ไม่ใช่อุปกรณ์แท้ของ Sony ซึ่งผลิตขึ้นเพื่อใช้ร่วมกับผลิตภัณฑ์ดังกล่าวโดยเฉพาะ</p> <p>Sony ปฏิเสธความรับผิดใดๆ และการรับประกันทั้งหมด ไม่ว่าจะโดยชัดแจ้งหรือโดยนัยสำหรับความเสียหายที่เกิดขึ้นกับผลิตภัณฑ์หรืออุปกรณ์ต่อพ่วงที่เป็นผลจากไวรัส ม้าโทรจัน สปายแวร์ หรือซอฟต์แวร์ที่เป็นอันตรายอื่นๆ Sony ขอแนะนำให้คุณติดตั้งซอฟต์แวร์ป้องกันไวรัสที่เหมาะสมบนผลิตภัณฑ์ของคุณและอุปกรณ์ต่อพ่วง และทำการอัพเดตอยู่เสมอเพื่อปกป้องอุปกรณ์ของคุณอย่างมีประสิทธิภาพ อย่างไรก็ตาม ให้เป็นที่เข้าใจกันว่า ซอฟต์แวร์ดังกล่าวนั้นจะไม่สามารถป้องกันผลิตภัณฑ์หรืออุปกรณ์ต่อพ่วงของคุณได้อย่างสมบูรณ์ และ Sony ขอปฏิเสธความรับผิดไม่ว่าจะโดยชัดแจ้งหรือโดยนัยในกรณีที่ความผิดพลาดนั้นเกิดจากซอฟต์แวร์ป้องกันไวรัสที่ใช้ตามวัตถุประสงค์ที่กำหนด </p> </li>
<li>การแก้ไขข้อมูลใดๆ ในฉลากบนผลิตภัณฑ์จะทำให้การรับประกันสิ้นสุดลง</li>
<li> <span class="">ไม่มีการประกาศการรับประกันอย่างชัดแจ้งในที่อื่นใดอีกนอกเหนือจากใบรับประกันนี้ ไม่ว่าจะเป็นลายลักษณ์อักษรและทั้งโดยวาจา การรับประกันแบบเป็นนัยทั้งหมด ซึ่งรวมถึงแต่ไม่จำกัดเพียงแค่การรับประกันแบบเป็นนัยเกี่ยวกับความสามารถเชิงพาณิชย์หรือความเหมาะสมในการใช้งานจะถูกจำกัดด้วยระยะเวลาในใบรับประกันนี้ SONY หรือผู้ให้อนุญาต จะไม่รับผิดชอบต่อความเสียหายอันเนื่องมาจากอุบัติเหตุหรือความเสียหายที่เกิดขึ้นตามมา หรือภัยธรรมชาติ รวมทั้งไม่รับผิดชอบต่อการสูญเสียผลกำไรหรือการขาดทุนเชิงพาณิชย์ ภายในขอบเขตสูงสุดที่จะปฏิเสธความเสียหายนั้นได้ตามกฎหมาย</span> </li>
</ol> </div>
<p> ในบางประเทศ/รัฐไม่อนุญาตให้มีข้อยกเว้นหรือข้อจำกัดเกี่ยวกับความเสียหายอันเนื่องมาจากอุบัติเหตุหรือความเสียหายที่เกิดขึ้นตามมา หรือไม่อนุญาตให้มีข้อจำกัดเกี่ยวกับระยะเวลาของการรับประกันแบบเป็นนัย ดังนั้น ข้อจำกัดหรือข้อยกเว้นอาจใช้ไม่ได้ในกรณีของคุณ</p>
<p>การรับประกันที่ให้ไว้ไม่ส่งผลกระทบต่อสิทธิ์อันพึงมีของผู้บริโภคภายใต้กฎหมายที่นำมาบังคับใช้ ทั้งยังไม่มีผลกระทบต่อสิทธิ์ของผู้บริโภคที่จะดำเนินการกับตัวแทนจำหน่ายอันเนื่องมาจากสัญญาขาย/ซื้อ </p>
</div>
<div><div><a href="Limited-Warranty---Spain-Portugal.html">การรับประกันที่จำกัดสำหรับสเปนและโปรตุเกส</a></div></div>
</body></html>